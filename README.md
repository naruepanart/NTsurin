---
title: หน้าแรก
---

 ::: tip สิ่งที่อยากจะฝากไว้
มีคนเคยกล่าวไว้ว่าชีวิตก็เหมือนกับการเดินทาง เราต้องเดินทางไปเรื่อยๆ ระหว่างทางต้องพบเจอกับอะไรมากมาย อาจจะราบรื่นหรืออาจจะเจอเรื่องที่เราไม่คาดฝัน 

ดังนั้น ชีวิตเราจะต้องเจอกับการเปลี่ยนแปลงตลอดเวลา การที่เรามีแผนการเงินที่จัดทำจากการวิเคราะห์ข้อมูล ณ วันใดวันหนึ่ง เมื่อเวลาผ่านไปเพียง 1 ปี 1 เดือน 
หรือแม้เพียง 1 วัน ชีวิตเราอาจจะเปลี่ยนแปลงไปแล้วก็ได้ นั่นก็หมายความว่าแผนการเงินจำเป็นต้องมีการปรับเปลี่ยนตามไปด้วย

บางคนวางแผนแล้ว หลายๆ เป้าหมายอาจจะยังทำไม่ได้เลย เพราะว่ามีกระแสเงินสดไม่พอ แต่พอเวลาผ่านไปรายได้มากขึ้น เช่น มีรายได้ทางอื่นเข้ามา 

ก็อาจจะสามารถทำตามเป้าหมายได้ทุกเป้าก็เป็นได้ ในทางกลับกัน บางคนวางแผนแล้ว พบว่าสามารถดำเนินการตามแผนได้ทุกเป้าหมาย แต่ในอนาคตอาจจะเกิดเหตุการณ์อะไรที่ทำให้ต้องเปลี่ยนแผนก็เป็นไปได้เช่นกัน

ดังนั้นเราจึงควรมีการรีวิวแผนการเงินของเราอย่างน้อยทุกๆ ปี เพื่อดูว่าตอนนี้เราดำเนินตามแผนไปถึงไหนแล้ว เรายังสามารถดำเนินการตามแผนเดิมได้ต่อหรือไม่ แล้วถ้าไม่จะต้องปรับเปลี่ยนอย่างไร 

อย่าคิดว่าการวางแผนการเงินเป็นเพียงกิจกรรมที่ทำเพียงครั้งเดียวจบ
::: 


